---
title: „Uśmiechnij się” - czyli czego nie mówić osobie w depresji.
description: Popularne rady bliskich, których nie mówi się osobie w depresji.
img: usmiech.svg
alt: Czyli czego nie mówić osobie w depresji.
tag: Depresja
author: Justyna Rudzka
---

# „Uśmiechnij się”- czyli czego nie mówić osobie w depresji

Osoby cierpiące na depresję potrzebują wsparcia i wyrozumiałości ze strony bliskich. Zdarza się jednak, że pomimo dobrych intencji rodziny oraz przyjaciół ich rady nie pomagają w polepszeniu samopoczucia, a przynoszą odwrotne skutki przez, które osoby chore mogą poczuć się z ich strony niezrozumiane i zlekceważone. Jakich słów zatem nie należy wypowiadać? 

1. Przykładami najpopularniejszych sformułowań są:
- **„Weź się w garść”**
- **„Inni mają gorzej”**
- **„Też czasem mam gorsze dni”**
- **„Trzeba żyć dalej”**
- **„Po prostu się uśmiechnij”**
- **„Wyjdź do ludzi to ci przejdzie”**
- **„Przestań się lenić”**
- **„Nie możesz się tak ciągle nad sobą użalać”**

Powiedzenie komuś aby zabrał się w garść może skutkować narastaniem w nim rozczarowania swoimi postępami oraz frustracje. Osoba z depresją może poczuć wstyd ale także to, że jest niezrozumiana przez otoczenie. Zdania „Inni mają gorzej”
 „Też czasem mam gorsze dni” a także „Trzeba żyć dalej” sprawiają, że umniejsza się problemom osoby potrzebującej pomocy i lekceważy się ją. Nasuwa to myśl, że wyolbrzymia sprawę i nie stara się wystarczająco. Samo stwierdzenie aby po prostu zacząć się uśmiechać jest tak trafne jak powiedzenie osobie bezdomnej aby  po prostu kupiła dom. Jest to nie na miejscu. Osoby z depresją zmagają się z wieloma czynnikami utrudniającymi im funkcjonowanie oraz w żaden sposób nie jest potwierdzone to, że wyjście ze znajomymi czy wykonywanie wielu obowiązków poprawia stan zdrowia. Każdy z nas ma prawo do przeżywania i sygnalizowania innym swojego gorszego samopoczucia nie ma potrzeby ukrywania się z nimi. A więc w jaki sposób rozmawiać z kimś kto potrzebuje naszego wsparcia? 

Wśród społeczeństwa możemy zauważyć błędne zdanie, że depresji nie trzeba leczyć u specjalisty,a wystarczy odrobina chęci. Chorzy zmagają się z niską samooceną oraz małą wiarą w swoje możliwości. Ich umiejętności poznawcze są zaburzone oraz bardzo zapamiętują negatywy rzeczywistości i to na nich najbardziej się skupiają. Jest więc to trudne aby samodzielnie zmieniły swój sposób myślenia. Taka postawa wywołuje w nich bezradność, a przecież nie taki jest nasz cel.

## Jak wspierać osobę w depresji? 

Chwilę temu nauczyliśmy się jak nie postępować i czego nie mówić, przyszedł więc czas na przyswojenie pomocnych wskazówek w kontaktach z osobami z zaburzeniami. 


- Zachowaj wytrwałość - pomoc nie będzie najprostszą rzeczą, prawdopodobnie i tobie zdarzy się chwila słabości. Ważne jest zatem aby się nie poddawać i nie zrażać niepowodzeniami tylko regularnie oferować pomoc.
- Porozmawiaj o oczekiwaniach - zapytaj się chorującego jakiego wsparcia od ciebie oczekuje i jakiej pomocy się spodziewa.
- Znaj limity - nie powinniśmy na siłę być cały czas przy tej osobie, należy podejść do tego z rozwagą i uszanować to, że chciałby pobyć jakiś czas sama. Podczas pomocy nie bądź nachalny.
- Zadbaj o dobrego specjalistę - lekarz odgryw ważną rolę w procesie leczenia. Zadbaj zatem aby udać się do sprawdzonego specjalisty i informuj go o niepokojących ciebie zachowaniach jakie zauważyłeś u chorego. Bądź z nim w stałym kontakcie.  
- Pomoc w codziennych czynnościach - zaoferuj pomoc przy czynnościach domowych jak sprzątanie, gotowanie a także zakupy czy wyjście z psem. 
- Zdobywaj rzetelną wiedzę na temat choroby - nauka o zaburzeniu pomoże ci lepiej zrozumieć chorego, jego potrzeby i to co przeżywa.
- Nie nakłaniaj do uczestnictwa w życiu towarzyskim - możesz delikatnie zasugerować nie zrywanie kontaktów ze znajomymi jednak nie rób nic na siłę i wbrew woli chorego. 
- Zadbaj o siebie - przy pomocy innej osobie należy zadbać o to aby nie zapomnieć o swoim komforcie. Wyjdź czasem ze znajomymi, na spacer czy do kina. 
- Sformułowania pomagające nam wyrazić naszą troskę i wsparcie: „Nie wiem co obecnie czujesz ale zawsze możesz na mnie liczyć” „Każdy ma prawo do słabości” „Zróbmy coś razem” czy „Jestem przy tobie”. 
- Nie krytykuj i nie oceniaj - ważne jest abyś wykazywał się zrozumieniem i nie oceniał decyzji ani zachowań chorego. 


Pamiętajmy aby rozmawiać nie tylko o chorobie ale także o tematach na, które rozmawialiście zawsze. Zaproponuj krótki spacer. Swoją obecnością jak i słowami spraw żeby nie czuła się samotna i wiedziała, że ma na kim polegać. 

