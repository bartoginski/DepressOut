---
title: Depresja jako problem XXI w. 
description: Depresja na chwilę obecną dotyka ponad 260 milionów ludzi na całym świecie. 
img: problem-xxi.svg
alt: Depresja jako problem XXI w.
tag: Depresja
author: Justyna Rudzka
---
# Depresja jako problem XXI w. 
Depresja na chwilę obecną dotyka ponad 260 milionów ludzi na całym świecie. Zgodnie z szacunkami Institute for Health Metrics and Evaluation jest ona drugim po zaburzeniach lękowych najczęściej występującym zaburzeniem psychicznym. W obecnych czasach choroba ta stanowi ogromny problem. Choruje na nią ok. 22 mln Europejczyków w tym 4,5 % to kobiety a 2,8 % mężczyźni, w samej Polsce wynik ten wynosi ok. 1 mln osób z czego 2,6 % to kobiety, a 2% stanowią mężczyźni. Według Światowej Organizacji Zdrowia już w roku 2030 depresja stanie się pierwszą co do ważności przyczyną niepełnosprawności. Najczęściej zdiagnozowana zostaje u osób w przedziale wiekowym 20-40 lat.

## Z czego wynika coraz to bardziej powszechny problem związany z depresją we współczesnym świecie?
Młodzi ludzi znacznie częściej narażeni są na tego typu problem. Związane jest to z tempem oraz stylem prowadzonego przez nich życia. Żyjemy intensywnie przez co nie mamy czasu na odpoczynek i regeneracje. Odżywiamy się niezdrowo i mamy coraz to mniej ruchu. Wywierana presja ze strony szkoły czy też pracy na młode osoby oraz oczekiwania, że będą wykonywać powierzone im zadania w jak najszybszym tempie oraz bezbłędnie prowadzi do podwyższonego poziomu stresu. Niemal non stop konkurujemy ze sobą o atrakcyjniejsze stanowisko w pracy, lepszą pensję czy też o to kto uzyska najlepszą ocenę ze sprawdzianu. Prześcigamy się w uzyskiwaniu lepszych wyników. Wymagania innych wobec nas powiększają się tak jak i te, które stawiamy sami względem siebie. Młodzi ludzie obawiają się nie sprostać żądaniom, a konflikty oraz brak wsparcia i zrozumienia pogłębiają problem. Wszystkie te czynniki wpływają na rozpowszechnienie się problemu depresji we współczesnym świecie.Potwierdzeniem tych wniosków jest przeprowadzona przez <i>Centrum Badań Opinii Społecznej</i> ankieta dot. tego jaki sposób życia przyczynia się do zachorowań na depresję.

![img](/articles/sposoby.png)
<figcaption>CBOS - KOMUNIKAT Z BADAŃ Nr 145/2018</figcaption>

Badania wykazują, że poziom wykształcenia ma duży wpływ na wskaźnik objawów depresji. Osoby, które ukończyły szkołę z wykształceniem wyższym są mniej podatne na tę chorobę. Wskaźnik wykazuje, iż objawy depresji są ponad dwukrotnie wyższe u osób z podstawowym czy też średnim wykształceniem. Jednym z czynników pogłebiania się depresji jest brak stabilności zatrudnienia.

Pomimo tego, iż istnieje wiele skutecznych metod leczenia zaburzeń psychicznych ponad 75% ludzi w krajach o niskich dochodach nie otrzymuje wystarczającego wsparcia. Wpływ na to ma brak odpowiednich zasobów oraz brak dobrze wykwalifikowanych lekarzy. Specjaliści w tych krajach często błędnie diagnozują osoby z depresją, a osobom nie cierpiącym na tę chorobę przepisują leki antydepresyjne.

Działania podjęte aby wspomóc diagnozowanie i leczenie depresji:
- Program działań <i>WHO</i> na rzecz luki w zakresie zdrowia psychicznego koncentruje się na pomocy krajom poprzez szkolenie niespecjalistów. 
- W celu pomocy zapobiegania i leczenia depresji Światowa Zgromadzenie Zdrowia przyjęło kilka rezolucji. Jedną z nich jest rezolucja  z maja 2013 r. wzywającą do kompleksowej, skoordynowanej reakcji na zaburzenia psychiczne na szczeblu krajowym.

