---
title: Mit czy Fakt? 
description: Mity krążące wokół depresji.
img: myths.svg
alt: Mit czy Fakt? 
tag: Depresja
author: Justyna Rudzka
---


# Mit czy Fakt?
Depresja jest poważną chorobą psychiczną, która powoli przestaje być tematem tabu. Ludzie coraz częściej starają się podejmować rozmowy o niej lecz nie zawsze przekazują prawidłowe informacje. W takim wypadku  przynosi to więcej negatywnych efektów niż korzyści. Szybko rozprzestrzeniająca się dezinformacja w społeczeństwie może okazać się krzywdząca dla osób zmagających się z zaburzeniem dlatego należy je jak najszybciej obalić i przedstawić prawidłowy stan rzeczy.

<br>

## 1.Mit: Depresja to nie choroba

<strong>Fakt:</strong> Depresja znajduje się w Międzynarodowej Statystycznej Klasyfikacji Chorób i Problemów Zdrowotnych (ICD-10).

1. Według tej klasyfikacji aby stwierdzić, że występują u kogoś epizody depresyjne muszą występować przynajmniej dwa z poniższych objawów nie mniej niż przez dwa tygodnie: 
- obniżenie nastroju,
- utrata zainteresowań i zdolności do radowania się,
- zmniejszenie energii prowadzące do mniejszej aktywności, 

2. I dwa lub więcej spośród:
- zaburzenie koncentracji, 
- niska samoocena i mała wiara w siebie,
- poczucie winy i małej wartości,
- pesymistyczna wizja przyszłości,
- myśli i czyny samobójcze,
- zaburzenia snu,
- zmniejszony apetyt.

<br>

## 2. Mit: Nie należy rozmawiać o problemie

<strong>Fakt:</strong>  Wiele osób chorujących na depresję napotyka problem w podjęciu inicjatywy jaką jest zgłoszenia się o pomoc. Spotykają się z trudnością w rozpoczęciu rozmowy o swoim stanie zdrowia. Ważne jest więc aby wspomóc  ich w przełamywaniu się i otwarciu. Należy okazać wobec nich zainteresowanie oraz odpowiednie wsparcie m.in w poszukaniu dobrego specjalisty. 

<br>

## 3. Mit: Depresja polega jedynie na emocjach

<strong>Fakt:</strong>  Zaburzenia depresyjne mimo tego, że są zaburzeniami psychicznymi odczuwalne są w całym organizmie. Osoby cierpiące na tę chorobę zmagają się z uczuciem senności, bólami głowy, ciągłym poczuciem zmęczenia, problemami z koncentracją, a także z apetytem.

<br>

## 4. Mit: Depresję dziedziczy się od rodziców

<strong>Fakt:</strong>  Bezpośrednio depresji nie dziedziczymy od osób spokrewnionych. Jeśli w naszej rodzine ktoś bliski cierpi na tę chorobę nie oznacza to, że my również na nią zachorujemy. Możemy jednak być bardziej podatni na tego rodzaju problem. Prawdopodobieństwo zachorowania na depresję w wypadku gdy rodzic cierpi na nią jest o 15-30% wyższe niż u dzieci zdrowych rodziców.

<br>

## 5. Mit: Trudna sytuacja jest jedyną przyczyną depresji

<strong>Fakt:</strong>  Istnieje wiele czynników będących przyczyną choroby takie jak: biologiczne oraz psychologiczne. Ciężkie sytuacje, które napotykamy (np. utrata bliskiej nam osoby) sprawiają, że jest się bardziej podatnym na jej wystąpienie. Czujemy wtedy przygnębienie i jest to jak najbardziej normalna reakcja. Jednak często depresja nie wiąże się z rozwojem kryzysowych sytuacji w naszym życia, a ujawnia się w momentach gdy wszystko wokół nas jest w porządku. W przebiegu innych zaburzeń psychicznych i chorób somatycznych objawy depresyjne również mogą występować. 

<br>

## 6. Mit: Zaburzenia dotykają tylko osób leniwych

<strong>Fakt:</strong>  Osoby chore zmagają się z wieloma czynnikami uniemożliwiającymi im poprawne funkcjonowanie dlatego bardzo ważne jest okazanie im wyrozumienia gdyż problem może dotknąć każdego z nas. 


Nikt z nas nie powinien lekceważyć objawów depresji. Powinniśmy zadbać o siebie i swoich bliskich. Dlatego należy podejść do tematu z rozwagą i sprawdzić czy rozpowszechniane przez nas informacje są zgodne z prawdą. 


 
 













