---
title: Wpływ nauki zdalnej na zdrowie
description: Szkoły powinny zostać jak najdłużej otwarte, a ich zamykanie ma odbyć się jedynie w ostateczności.
img: remote.svg
alt: Wpływ nauki zdalnej na zdrowie
tag: Nauczanie zdalne
author: Justyna Rudzka
---

# Wpływ nauki zdalnej na zdrowie

Wprowadzenie nauki zdalnej ze względu na trwającą pandemie covid-19 odbiło się na życiu uczniów, nauczycieli, a także rodziców. Spotkaliśmy się z nową sytuacją, na którą nikt nie był odpowiednio przygotowany. Wśród społeczeństwa pojawiło się wiele rozważań o sprawności takiego sposobu zdobywania wiedzy oraz jego skutkach na zdrowiu psychicznym. Opinie ludzi na temat zdalnych podzieliły się, możemy znaleźć zarówno zwolenników jak i przeciwników takiego rozwiązania.

<center><strong>68% uczniów uważa naukę tradycyjną za lepszą od zdalnej</strong></center>

<div id="index">

#### Spis treści

- [Opinia Światowej Organizacji zdrowia.](#opinia-światowej-organizacji-zdrowia)
- [Zdrowie psychiczne podczas nauki zdalnej wśród dzieci i młodzieży.](#zdrowie-psychiczne-podczas-nauki-zdalnej-wśród-dzieci-i-młodzieży)
- [Wpływ nauki zdalnej na zdrowie nauczycieli.](#wpływ-nauki-zdalnej-na-zdrowie-nauczycieli)
- [Pomoc psychologiczna.](#pomoc-psychologiczna)
 
</div>

## Opinia Światowej Organizacji zdrowia

Stanowisko WHO w sprawie przejścia szkół na naukę zdalną jest dość jasne. Uważa, że szkoły powinny zostać jak najdłużej otwarte, a ich zamykanie ma odbyć się jedynie w ostateczności.

Dyrektor regionalny WHO uważa, że najważniejsza jest “profilaktyka i jeszcze raz profilaktyka”. Lepszym rozwiązaniem od wprowadzenia nauki zdalnej ma stanowić uświadomienie uczniów o tym jak ważne jest dbanie o częste mycie rąk i ich dezynfekcja oraz poprawne noszenie maseczek. Należy przestrzegać dezynfekcji powierzchni oraz wietrzyć sale lekcyjne.
> Powszechne w zeszłym roku zamykanie szkół, zakłócając edukację milionów dzieci i młodzieży, wyrządziło więcej szkody niż pożytku, zwłaszcza psychicznemu i społecznemu dobrostanowi dzieci. Nie możemy powtarzać tych samych błędów.
> <cite>dr Hans Henri P. Kluge</cite>

## Zdrowie psychiczne podczas nauki zdalnej wśród dzieci i młodzieży

Zamykanie szkół oraz izolacja wpływa negatywnie na dzieci i młodzież, które potrzebują kontaktu z rówieśnikami. Szczególnie jest to widoczne w klasach najmłodszych gdzie uczniowie dopiero nabywają umiejętności czytania oraz pisania. Uniemożliwia im to porozumienie się z innymi poprzez różnego rodzaju komunikatory, z których korzystają ich starsi koledzy. Dzieci klas 2 i 3 szkół podstawowych, które potrafią już pisać napotykają kolejną barierę w utrzymaniu kontaktów ze swoimi kolegami z klasy jaką jest brak posiadania telefonu.

W ocenie nauki zdalnej znacznie bardziej krytyczni są rodzice uczniów niż oni sami. Na zlecenie Rzecznika Praw Dziecka pracownia Social Changes ustaliła, iż wpływ nauki zdalnej na psychikę jest negatywnie oceniany przez 53 proc. rodziców i 50 proc. uczniów w przedziale wiekowym 15-18. Brak kontaktów z rówieśnikami stanowi ogromny problem gdyż aż 83% uczniów skarży się, że nie ma bezpośredniego kontaktu ze swoimi znajomymi, a relacje pomiędzy nimi są niezadowalające. Młodzi ludzie chcą spędzać czas ze znajomymi, nie radzą sobie z uczuciem samotności co odbija się na ich stanie psychicznym. Przeprowadzone badania obalają panującą opinię, że młodzież coraz mniej chce wychodzić z domu i spotykać się ze znajomymi gdyż woli spędzać czas grając przed komputerem.

> Badanie przeczy stereotypowi, że młodzi uwielbiają spędzać całe dnie przed komputerem, a wirtualny świat to ich całe życie. Okazuje się, że brakuje im zajęć praktycznych, przeżywania doświadczeń, bezpośredniego kontaktu z nauczycielami. A lekcje zdalne, jeśli już muszą być, to powinny być krótsze, bo szybko męczą.
> <cite>Rzecznik Praw Dziecka.</cite>

Instytut Profilaktyki Zintegrowanej również przeprowadził badanie dot. tego czego najbardziej brakuje młodzieży podczas zdalnych.

![img](/articles/charts/braki_zdalne.png)

W czasie izolacji oprócz odbijającego się na zdrowiu braku kontaktu z rówieśnikami znacznie wzrósł problem przemocy w domu. Dzieci i młodzież zostały bez możliwości oderwania się od toksycznych relacji w domu i zostały z problemem same. Nauczyciele nie byli w stanie zauważyć niepokojących zachowań u ucznia gdyż wszystko odbywało się za pomocą internetu. Pogłębiło to problem i sytuacje uczniów, których szanse na pomoc ze strony szkoły zostały znacznie ograniczone.

U wielu uczniów zmagających się z zaburzeniami odżywiania, depresją bądź ze spektrum autyzmu przez długotrwałą izolację nastąpiło pogorszenie się problemu. Wiele z nich nie otrzymało odpowiedniej pomocy i zostały pozbawione możliwości odbywania terapii. Także w wielu przypadkach niemożliwe było udanie się do psychologa szkolnego.

## Czas przed komputerem

Uczniowie uczą się poprzez wykonywanie powierzonych im zadań przed komputerem. Ze względu na naukę przed monitorem, a nie w szkole często ciężko jest im rozdzielić czas na edukacje od czasu dla siebie, ponieważ wszystko odbywa się w jednym pomieszczeniu. Prowadzi to do trwałgo przemęczenia i gorszego stanu psychiki. Średnia liczba godzin w miesiącu spędzonego przy komputerze na obowiązkach została przedstawione na wykresie.

![img](/articles/charts/godziny.png)

## Wpływ nauki zdalnej na zdrowie nauczycieli

Zamknięcie szkół było dla każdego ciężkim czasem i początkiem nowej sytuacji, na którą nie dało się przygotować. Nauczyciele zmierzyli się z ogromnym stresem przy przeprowadzaniu zajęć i musieli opanować nowe umiejętności cyfrowe. Musieli odnaleźć nowe sposoby przekazywania uczniom wiedzy od tych tradycyjnych. Nauczycielom jak i uczniom towarzyszą ciągłe obawy, stres o wyrobienie się z materiałem i odizolowanie, które wpłynęło na pogorszenie się zdrowia psychicznego.

![img](/articles/charts/stres_nauczyciele.png)


## Pomoc psychologiczna

Uczniom w czasie pandemii i izolacji towarzyszą nieustanne obawy o życie swoje oraz swoich bliskich. Zmagają się z osamotnieniem i często nie mogą liczyć na wsparcie rodziny. Wszystkie te czynniki wpływają negatywnie na zdrowie psychiczne uczniów, którzy nie radzą sobie ze stresem spowodowanym niepewną sytuacją na świecie. W takim wypadku nie należy bać się prosić o pomoc psychologów szkolnych oraz nauczycieli, a także specjalistów spoza szkoły.

Pomoc psychologiczna w tych czasach jest jest bardzo ważna. Odpowiednie wsparcie psychologiczne zarówno dla uczniów i nauczycieli jest kluczowe do utrzymania ich zdrowia psychicznego. Jak zatem nauczyciele oceniają pomoc psychologiczną w dobie zdalnych od poszczególnych osób i od kogo najczęściej ją dostają?

![img](/articles/charts/branzowe.png)
![img](/articles/charts/psycho.png)

<!-- Przydatne aplikacje do dbania o zdrowie znajdziesz tutaj ----> 
<em>Źródło: [Centrum Cyfrowe](https://centrumcyfrowe.pl/wp-content/uploads/sites/16/2020/11/Raport_Edukacja-zdalna-w-czasie-pandemii.-Edycja-II.pdf)