---
title: Telefon zaufania traci dofinansowanie.
description: telefony zaufania często są ostatnią formą ratunku dla osób dotkniętych depresją
img: phones.svg
alt: Telefon zaufania traci dofinansowanie.
tag: Pomoc
author: Mati Jaromir
---
# Telefon zaufania traci dofinansowanie.

<!-- ## Jedna z najważniejszych form ratunku -->
Telefony zaufania działają w Polsce od lat. Często są ostatnią formą ratunku dla osób dotkniętych depresją i ciężkimi problemami psychicznymi. Wiele z tych linii telefonicznych finansowane jest z rąk prywatnych darczyńców, z racji braku dofinansowania ze strony rządu. Niestety, ku wielkiemu zdziwieniu wszystkich ludzi, do tego pechowego grona wkrótce dołączy również jeden z najpopularniejszych i najbardziej aktywnych telefonów, prowadzony przez ***Fundację Dajemy Dzieciom Siłę***.

## Oficjalne dane

Jak czytamy na oficjalnym profilu fundacji, prowadzony przez nią telefon 116 111 przez 13 lat działania był wybierany niesamowicie dużą liczbę razy. 

- Odebrano prawie 1,5 miliona połączeń, 
- odpowiedziano na ponad 90 tysięcy wiadomości,
- przeprowadzono PONAD 3,3 tysiąca interwencji w sytuacji zagrożenia zdrowia lub życia dziecka. 
<br>

To zatrważające statystyki, które jasno pokazują, jak bardzo potrzebna w Polsce jest tego typu opcja. 
Jak twierdzi Fundacja Dajemy Dzieciom Siłę, ich inicjatywa nigdy nie była w pełni finansowana przez rząd. Z początku było to 30-60% budżetu na utrzymanie telefonu, w późniejszym etapie było to już tylko 6%. Teraz jednak rząd zdecydował się na ***kompletne odcięcie środków wsparcia*** dla fundacji, na rzecz nowo powstałej (6 września 2021 r.) ogólnopolskiej infolinii dla dzieci i rodziców, prowadzonej przez fundację Auxilium, której przewodzi ks. Józef Partyk, psycholog z Katolickiego Uniwersytetu Lubelskiego. W pierwszej chwili można by odnieść wrażenie, że to kolejny, zwykły telefon zaufania, jednak gdy zagłębimy się nieco dalej, dowiemy się, iż dzwoniąc na numer tej linii, możemy uzyskać nie tylko pomoc psychologów, ale także… ***egzorcystów***. Po co rząd uruchomił i wspiera taką inicjatywę? To już niestety ciężko stwierdzić.

Po odcięciu środków pomocniczych ze strony rządu, Fundacja Dajemy Dzieciom Siłę jest zmuszona utrzymywać się jedynie dzięki wsparciu darczyńców. Jeśli jest coś, co my, ludzie jesteśmy w stanie zrobić w tej sprawie, to podpisanie ***petycji***, do czego gorąco zachęcamy. Petycję-apel do Prezesa Rady Ministrów można znaleźć na [oficjalnym profilu fundacji](https://www.facebook.com/DajemyDzieciomSile/) na [Facebooku @DajemyDzieciomSile](https://www.facebook.com/DajemyDzieciomSile). 
