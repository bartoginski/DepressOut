---
title: Dzień Walki z Depresją
description: Dnia 23 lutego obchodzimy Ogólnopolski Dzień Walki z Depresją ustanowiony przez Ministerstwo Zdrowia w 2001 r.
img: DD.svg
alt: Dzień Walki z Depresją
tag: Self Care
author: Justyna Rudzka
---

# Dzień Walki z Depresją

Dnia 23 lutego obchodzimy Ogólnopolski Dzień Walki z Depresją ustanowiony przez Ministerstwo Zdrowia w 2001 r. Celem tego dnia jest rozprzestrzenienie informacji na temat depresji, czyli edukacja ludzi w zakresie zdrowia psychicznego oraz zachęcanie chorych do podjęcia leczenia.

Właśnie dlatego stworzyliśmy dla was quiz ( może być tutaj wstawiony czy coś), dzięki któremu sprawdzicie samych siebie z wiedzy o depresji, ale najpierw kilka informacji.

W Polsce na chwilę obecna depresja została zdiagnozowana u ok. 1,5 mln osób, szacuje się jednak, że liczba osób, u których do tej pory zaburzenie nie zostało wykryte, a tym samym nie otrzymują odpowiedniego wsparcia wynosi ok. 8 mln.  

Depresja jest chorobą, która może dotknąć każdego z nas niezależnie od płci czy wieku.  
Cechuje się głównie obniżeniem nastroju: smutkiem, przygnębieniem, a także niską samooceną, małą wiarą w swoje możliwości, poczuciem winy, pesymizmem, u części pacjentów myślami samobójczymi oraz bezradnością. Osoby chore tracą przyjemność z rzeczy, które dotychczas uwielbiały. 

Objawy mogące wskazywać na rozwój choroby:
- Objawy emocjonalne - obojętny bądź obniżony nastrój; smutek, lęk, utrata radości z życia, zniecierpliwienie, drażliwość. Odczuwanie braku wizji na przyszłość. 
- Objawy poznawcze - problemy z koncentracją, niska samoocena, zaburzenia pamięci, poczucie rezygnacji i pesymizm. 
- Objawy motywacyjne - problemy z mobilizacją do wszelkiego działania, spowolnienie; trudności z podejmowaniem decyzji.
- Objawy somatyczne - oznaczają się złym samopoczuciem fizycznym oraz różnego rodzaju bólami, zaburzeniami rytmu snu oraz czuwania, problemy z apetytem bądź nadmierny apetyt, ogólne osłabienie oraz ciągłe zmęczenie, utrata zainteresowania seksem
- Myśli i próby samobójcze.

Rady Głównego Inspektora Sanitarnego, gdy podejrzewamy u siebie depresję:
- Porozmawiaj z kimś komu ufasz o swoim samopoczuciu.
- Zaakceptuj to, że możesz mieć depresję.
- Poszukaj fachowej pomocy.
- Przestrzegaj nawyków związanych z regularnym spożywaniem posiłków i snu.
- Zadbaj o regularną aktywność fizyczną.
- Nie rezygnuj z zajęć, które sprawiały Ci przyjemność przed chorobą.
- Unikaj alkoholu lub ogranicz jego spożycie.
- Nie izoluj się. Pozostawaj w kontakcie z rodziną i przyjaciółmi.
- Jeśli masz myśli samobójcze, natychmiast poszukaj pomocy u innych.

Walka z depresją nie należy do najłatwiejszych,  jednak nie jesteś w tym sam i możesz liczyć na pomoc innych.

## Nie czekaj i zwróć się o pomoc

Antydepresyjny Telefon Forum Przeciw Depresji - tel. 22 594 91 00 <br />
Telefon zaufania dla osób dorosłych w kryzysie emocjonalnym - tel. 116 123 <br />
Telefon Zaufania dla Dzieci i Młodzieży - tel. 116 111 <br />
ITAKA – Antydepresyjny telefon zaufania - tel. 22 484 88 01 <br />
Telefoniczna Pierwsza Pomoc Psychologiczna - tel. 22 425 98 48 <br />

Inne dni walki z depresją:
- 1 października 2011 organizowane przez European Depression Association pod hasłem Wyleczysz, gdy leczysz (ang. Depression: treat and defeat!)
- 16 października 2010 organizowane w Polsce przez Stowarzyszenia Aktywnie Przeciwko Depresji w ramach akcji Walcz z depresją – wyjdź do ludzi 

O tym jak wspierać bliskich w tym ciężkim  oraz więcej informacji o samej chorobie dowiesz się z pozostałych artykułów:<br />
<NuxtLink to="/blog/mit-czy-fakt">Mit czy Fakt?</NuxtLink> i
<NuxtLink to="/blog/usmiechnij-sie">„Uśmiechnij się” - czyli czego nie mówić osobie w depresji.</NuxtLink>
